
  
<!DOCTYPE html>
<html>
<head> 
<meta charset="utf-8"> 
<title>文心雕龙·情采</title> 
<link rel="stylesheet" href="../proj_css.css" >
</head>
<body>
<div align="center" style="width:1200px">
<div  align="center"   style="background-color:#8600FF;"><h2>文心雕龙·情采</h2></div>
<div  align="center"   style="background-color:#FFA500;"> <h1  style="margin-bottom:0;">HELLO WELCOME TO HERE</h1> </div>
<!--div style="background-color:#FFD700;height:20px;width:100px;float:left;" --> <!--/div -->
<div  align="center"  style="background-color:#9AFF02;clear:both;text-align:center;"> 原文@genhour.com </div>
<div align="left" >


<p>　　圣贤书辞，总称文章，非采而何？夫水性虚而沦漪结，木体实而花萼振，文附质也。虎豹无文，则鞟同犬羊；犀兕有皮，而色资丹漆，质待文也。若乃综述性灵，敷写器象，镂心鸟迹之中，织辞鱼网之上，其为彪炳，缛采名矣。</p>
<p>                                                                                                      </p>
<p>　　故立文之道，其理有三∶一曰形文，五色是也；二曰声文，五音是也；三曰情文，五性是也。五色杂而成黼黻，五音比而成韶夏，五性发而成辞章，神理之数也。                             </p>
<p>                                                                                                      </p>
<p>　　《孝经》垂典，丧言不文；故知君子常言，未尝质也。老子疾伪，故称“美言不信”，而五千精妙，则非弃美矣。庄周云“辩雕万物”，谓藻饰也。韩非云“艳采辩说”，谓绮丽也。绮丽以艳说，藻饰以辩雕，文辞之变，于斯极矣。</p>
<p>                                                                                                      </p>
<p>　　研味《孝》、《老》，则知文质附乎性情；详览《庄》、《韩》，则见华实过乎淫侈。若择源于泾渭之流，按辔于邪正之路，亦可以驭文采矣。夫铅黛所以饰容，而盼倩生于淑姿；文采所以饰言，而辩丽本于情性。故情者文之经，辞者理之纬；经正而后纬成，理定而后辞畅：此立文之本源也。</p>
<p>                                                                                                      </p>
<p>　　昔诗人什篇，为情而造文；辞人赋颂，为文而造情。何以明其然？盖风雅之兴，志思蓄愤，而吟咏情性，以讽其上，此为情而造文也；诸子之徒，心非郁陶，苟驰夸饰，鬻声钓世，此为文而造情也。故为情者要约而写真，为文者淫丽而烦滥。而后之作者，采滥忽真，远弃风雅，近师辞赋，故体情之制日疏，逐文之篇愈盛。故有志深轩冕，而泛咏皋壤。心缠几务，而虚述人外。真宰弗存，翩其反矣。</p>
<p>                                                                                                      </p>
<p>　　夫桃李不言而成蹊，有实存也；男子树兰而不芳，无其情也。夫以草木之微，依情待实；况乎文章，述志为本。言与志反，文岂足征？                                         </p>
<p>                                                                                                      </p>
<p>　　是以联辞结采，将欲明理，采滥辞诡，则心理愈翳。固知翠纶桂饵，反所以失鱼。“言隐荣华”，殆谓此也。是以“衣锦褧衣”，恶文太章；贲象穷白，贵乎反本。夫能设模以位理，拟地以置心，心定而后结音，理正而后攡藻，使文不灭质，博不溺心，正采耀乎朱蓝，间色屏于红紫，乃可谓雕琢其章，彬彬君子矣。</p>
<p>                                                                                                      </p>
<p>　　赞曰∶                                                                                                 </p>
<p>                                                                                                      </p>
<p>　　言以文远，诚哉斯验。心术既形，英华乃赡。                                                                                </p>
<p>                                                                                                      </p>
<p>　　吴锦好渝，舜英徒艳。繁采寡情，味之必厌。                                                                                </p>




</div>

  <p class="one1" ><a href="/db/src/proj01/文心雕龙.html" target="_blank" >文心雕龙</a></p>
  <p class="one1" ><a href="/index.html" target="_blank" >首页</a></p>
<div  align="center" id="footer" style="background-color:#AE57A4;clear:both;text-align:center;"> 版权 © GENHOUR.com </div>
</div>
<p style="font-size:48px">
&#128512; &#128516; &#128525; &#128151;
</p> 
  
</body>
</html>
                                                                                                                                                                                                                       </p>
