<!DOCTYPE html>
<html>
<head> 
<meta charset="utf-8"> 
<title>张华·壮士篇</title> 
<link rel="stylesheet" href="../proj_css.css" >
</head>
<body>
<div  align="center"    style="width:1200px">
<div  align="center"   style="background-color:#8600FF;"><h2>张华·壮士篇</h2></div>
<div  align="center"   style="background-color:#FFA500;"> <h1  style="margin-bottom:0;">HELLO WELCOME TO HERE</h1> </div>

<div  align="center"  style="background-color:#9AFF02;clear:both;text-align:center;"> 原文@genhour.com </div>
<div align="center" >
<p>天地相震荡，回薄不知穷。</p>
<p>人物禀常格，有始必有终。</p>
<p>年时俯仰过，功名宜速崇。</p>
<p>壮士怀愤激，安能守虚冲？</p>
<p>乘我大宛马，抚我繁弱弓。</p>
<p>长剑横九野，高冠拂玄穹。</p>
<p>慷慨成素霓，啸咤起清风。</p>
<p>震响骇八荒，奋威曜四戎。</p>
<p>濯鳞沧海畔，驰骋大漠中。</p>
<p>独步圣明世，四海称英雄。</p>
</div>

  <p class="one1" ><a href="/db/src/proj01/张华录.html" target="_blank" >张华录</a></p>
  <p class="one1" ><a href="/index.html" target="_blank" >首页</a></p>
<div  align="center" id="footer" style="background-color:#AE57A4;clear:both;text-align:center;"> 版权 © GENHOUR.com </div>

<p style="font-size:48px">
&#128512; &#128516; &#128525; &#128151;
</p> 
</div> 
</body>
</html>
