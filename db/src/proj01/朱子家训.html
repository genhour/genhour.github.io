<!DOCTYPE html>
<html>
<head> 
<meta charset="utf-8"> 
<title>朱子家训</title> 
<link rel="stylesheet" href="../proj_css.css" >
</head>
<body>
<div align="center" style="width:500px">
<div  align="center"   style="background-color:#8600FF;"><h2>朱子家训</h2></div>
<div  align="center"   style="background-color:#FFA500;"> <h1  style="margin-bottom:0;">HELLO WELCOME TO HERE</h1> </div>
<!--div style="background-color:#FFD700;height:20px;width:100px;float:left;" --> <!--/div -->
<div  align="center"  style="background-color:#9AFF02;clear:both;text-align:center;"> 原文@genhour.com </div>
<div align="left" >

<div  align="center"  style="background-color:#007979;clear:both;text-align:center;"> 朱子家训@genhour.com </div>
<p>　　黎明即起，洒扫庭除，要内外整洁；既昏便息，关锁门户，必亲自检点。</p>
<p>　　一粥一饭，当思来处不易；半丝半缕，恒念物力维艰。</p>
<p>　　宜未雨而绸缪，毋临渴而掘井。</p>
<p>　　自奉必须俭约，宴客切勿流连。</p>
<p>　　器具质而洁，瓦缶胜金玉；饮食约而精，园蔬愈珍馐。</p>
<p>　　勿营华屋，勿谋良田。</p>
<p>　　三姑六婆，实淫盗之媒；婢美妾娇，非闺房之福。</p>
<p>　　童仆勿用俊美，妻妾切忌艳妆。</p>
<p>　　祖宗虽远，祭祀不可不诚；子孙虽愚，经书不可不读。</p>
<p>　　居身务期质朴，教子要有义方。</p>
<p>　　勿贪意外之财，勿饮过量之酒。</p>
<p>　　与肩挑贸易，毋占便宜；见贫苦亲邻，须加温恤。</p>
<p>　　刻薄成家，理无久享；伦常乖舛,立见消亡。</p>
<p>　　兄弟叔侄，须分多润寡；长幼内外，宜法肃辞严。</p>
<p>　　听妇言，乖骨肉，岂是丈夫？重资财，薄父母，不成人子。</p>
<p>　　嫁女择佳婿，毋索重聘；娶媳求淑女，勿计厚奁。</p>
<p>　　见富贵而生谄容者，最可耻；遇贫穷而作骄态者，贱莫甚。</p>
<p>　　居家戒争讼，讼则终凶；处世戒多言，言多必失。</p>
<p>　　勿恃势力而凌逼孤寡，毋贪口腹而恣杀生禽。</p>
<p>　　乖僻自是，悔误必多；颓惰自甘，家道难成。</p>
<p>　　狎昵恶少，久必受其累；屈志老成，急则可相依。</p>
<p>　　轻听发言，安知非人之谮诉?当忍耐三思；因事相争，焉知非我之不是？需平心暗想。</p>
<p>　　施惠勿念，受恩莫忘。</p>
<p>　　凡事当留馀地，得意不宜再往。</p>
<p>　　人有喜庆，不可生妒忌心；人有祸患，不可生喜幸心。</p>
<p>　　善欲人见，不是真善；恶恐人知，便是大恶。</p>
<p>　　见色而起淫心，报在妻女；匿怨而用暗箭，祸延子孙。</p>
<p>　　家门和顺，虽饔飧不继，亦有馀欢；国课早完，即囊橐无馀，自得至乐。</p>
<p>　　读书志在圣贤，非徒科第；为官心存君国，岂计身家？</p>
<p>　　守分安命，顺时听天；为人若此，庶乎近焉。</p>
   
   
   
<p class="one1" ><a href="/index.html" target="_blank" >首页</a></p>
   
<div  align="center" id="footer" style="background-color:#AE57A4;clear:both;text-align:center;"> 版权 © GENHOUR.com </div>
</div>
<p style="font-size:48px">
&#128512; &#128516; &#128525; &#128151;
</p> 
  
</body>
</html>
