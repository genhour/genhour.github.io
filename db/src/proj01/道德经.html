<!DOCTYPE html>
<html>
<head> 
<meta charset="utf-8"> 
<title>道德经</title> 
<link rel="stylesheet" href="../proj_css.css" >
</head>
<body>
<div align="center" style="width:1200px">
<div  align="center"   style="background-color:#8600FF;"><h2>道德经</h2></div>
<div  align="center"   style="background-color:#FFA500;"> <h1  style="margin-bottom:0;">HELLO WELCOME TO HERE</h1> </div>
<!--div style="background-color:#FFD700;height:20px;width:100px;float:left;" --> <!--/div -->
<div  align="center"  style="background-color:#9AFF02;clear:both;text-align:center;"> 原文@genhour.com </div>
<div align="left" >

<div  align="center"  style="background-color:#007979;clear:both;text-align:center;"> 道经·囚牛@genhour.com </div>
<p>道可道，非常道；名可名，非常名。无名天地之始，有名万物之母。故常无，欲以观其妙；常有，欲以观其徼。此两者同出而异名，同谓之玄。玄之又玄，众妙之门。</p>
<div  align="center"  style="background-color:#007979;clear:both;text-align:center;"> 道经·睚眦(yá zì)@genhour.com </div>
<p>天下皆知美之为美，斯恶已。皆知善之为善，斯不善已。故有无相生，难易相成，长短相形，高下相倾，音声相和，前后相随，恒也。是以圣人处无为之事，行不言之教，万物作焉而不辞，生而不有，为而不恃，功成而弗居。夫唯弗居，是以不去。(万物作焉而不辞 一作：万物作焉而不为始) </p>
<div  align="center"  style="background-color:#007979;clear:both;text-align:center;"> 道经·嘲风@genhour.com </div>
<p>不尚贤，使民不争；不贵难得之货，使民不为盗；不见可欲，使民心不乱。是以圣人之治，虚其心，实其腹；弱其志，强其骨。常使民无知无欲。使夫知者不敢为也。为无为，则无不治。 </p>
<div  align="center"  style="background-color:#007979;clear:both;text-align:center;"> 道经·蒲牢@genhour.com </div>
<p>道冲，而用之或不盈。渊兮，似万物之宗。挫其锐，解其纷，和其光，同其尘。湛兮，似或存。吾不知谁之子，象帝之先。</p>
<div  align="center"  style="background-color:#007979;clear:both;text-align:center;"> 道经·狻猊（suān ní）@genhour.com </div>
<p>天地不仁，以万物为刍狗；圣人不仁，以百姓为刍狗。天地之间，其犹橐籥乎？虚而不屈，动而愈出。多言数穷，不如守中。</p>
<div  align="center"  style="background-color:#007979;clear:both;text-align:center;"> 道经·霸下（赑屃bì xì）@genhour.com </div>
<p>谷神不死，是谓玄牝。玄牝之门，是谓天地根。绵绵若存，用之不勤。</p>
<div  align="center"  style="background-color:#007979;clear:both;text-align:center;"> 道经·狴犴(bì àn)@genhour.com </div>
<p>天长地久。天地所以能长且久者，以其不自生，故能长生。是以圣人后其身而身先，外其身而身存。非以其无私耶？故能成其私。(后其身 一作：退其身)</p>
<div  align="center"  style="background-color:#007979;clear:both;text-align:center;"> 道经·负屃 (fù xì）@genhour.com </div>
<p>上善若水，水善利万物而不争。处众人之所恶，故几于道。居善地，心善渊，与善仁，言善信，政善治，事善能，动善时。夫唯不争，故无尤。</p>
<div  align="center"  style="background-color:#007979;clear:both;text-align:center;"> 道经·螭吻（chī wěn)(鸱尾或鸱(chī)吻)@genhour.com </div>
<p>持而盈之，不如其已。揣而锐之，不可长保。金玉满堂，莫之能守。富贵而骄，自遗其咎。功遂身退，天之道也。</p>
<div  align="center"  style="background-color:#007979;clear:both;text-align:center;"> 道经·角木蛟@genhour.com </div>
<p>载营魄抱一，能无离乎？专气致柔，能如婴儿乎？涤除玄鉴，能无疵乎？爱民治国，能无为乎？天门开阖，能为雌乎？明白四达，能无知乎？生之、畜之，生而不有，为而不恃，长而不宰。是谓玄德。</p>
<div  align="center" id="footer" style="background-color:#AE57A4;clear:both;text-align:center;"> 版权 © GENHOUR.com </div>

<div  align="center"  style="background-color:#007979;clear:both;text-align:center;"> 道经·亢金龙@genhour.com </div>
<p>三十辐共一毂，当其无，有车之用。埏埴以为器，当其无，有器之用。凿户牖以为室，当其无，有室之用。故有之以为利，无之以为用。</p>
<div  align="center"  style="background-color:#007979;clear:both;text-align:center;"> 道经·氐土貉@genhour.com </div>
<p>五色令人目盲；五音令人耳聋；五味令人口爽；驰骋畋猎，令人心发狂；难得之货，令人行妨。是以圣人为腹不为目，故去彼取此。</p>
<div  align="center"  style="background-color:#007979;clear:both;text-align:center;"> 道经·房日兔@genhour.com </div>
<p>宠辱若惊，贵大患若身。何谓宠辱若惊？宠为下，得之若惊，失之若惊，是谓宠辱若惊。何谓贵大患若身？吾所以有大患者，为吾有身，及吾无身，吾有何患？故贵以身为天下者，若可寄天下；爱以身为天下者，若可托天下。</p>
<div  align="center"  style="background-color:#007979;clear:both;text-align:center;"> 道经·心月狐@genhour.com </div>
<p>视之不见，名曰夷；听之不闻，名曰希；搏之不得，名曰微。此三者，不可致诘，故混而为一。其上不皦，其下不昧，绳绳兮不可名，复归於无物。是谓无状之状，无物之象，是谓惚恍。迎之不见其首，随之不见其后。执今之道，以御今之有。能知古始，是谓道纪。(执今之道 一作：执古之道)</p>
<div  align="center"  style="background-color:#007979;clear:both;text-align:center;"> 道经·尾火虎@genhour.com </div>
<p>古之善为士者，微妙玄通，深不可识。夫唯不可识，故强为之容；豫兮若冬涉川；犹兮若畏四邻；俨兮其若客；涣兮若冰之将释；敦兮其若朴；旷兮其若谷；混兮其若浊；孰能浊以止，静之徐清？孰能安以久，动之徐生？保此道者，不欲盈。夫唯不盈，故能蔽而新成。(古之善为士者 帛书版：古之善为道者)</p>
<div  align="center"  style="background-color:#007979;clear:both;text-align:center;"> 道经·箕水豹@genhour.com </div>
<p>致虚极；守静笃。万物并作，吾以观复。夫物芸芸，各复归其根。归根曰静，静曰复命。复命曰常，知常曰明。不知常，妄作凶。知常容，容乃公，公乃全，全乃天，天乃道，道乃久，歿身不殆。</p>
<div  align="center"  style="background-color:#007979;clear:both;text-align:center;"> 道经·井木犴@genhour.com </div>
<p>太上，不知有之；其次，亲而誉之；其次，畏之；其次，侮之。信不足焉，有不信焉。悠兮，其贵言。功成事遂，百姓皆谓：“我自然”。</p>
<div  align="center"  style="background-color:#007979;clear:both;text-align:center;"> 道经·鬼金羊@genhour.com </div>
<p>大道废，有仁义；智慧出，有大伪；六亲不和，有孝慈；国家昏乱，有忠臣。</p>
<div  align="center"  style="background-color:#007979;clear:both;text-align:center;"> 道经·柳土獐@genhour.com </div>
<p>绝圣弃智，民利百倍；绝仁弃义，民复孝慈；绝巧弃利，盗贼无有。此三者，以为文不足，故令有所属。见素抱朴，少私寡欲，绝学无忧。</p>
<div  align="center"  style="background-color:#007979;clear:both;text-align:center;"> 道经·星日马@genhour.com </div>
<p>唯之与阿，相去几何？善之与恶，相去若何？人之所畏，不可不畏。荒兮其未央哉！众人熙熙，如享太牢，如春登台。我独泊兮其未兆，如婴儿之未孩；儡儡兮若无所归。众人皆有馀，而我独若遗。我愚人之心也哉！沌沌兮！俗人昭昭，我独昏昏；俗人察察，我独闷闷。澹兮其若海；飂兮若无止。众人皆有以，而我独顽似鄙。我独异于人，而贵食母。</p>
<div  align="center" id="footer" style="background-color:#AE57A4;clear:both;text-align:center;"> 版权 © GENHOUR.com </div>

<div  align="center"  style="background-color:#007979;clear:both;text-align:center;"> 道经·张月鹿@genhour.com </div>
<p>孔德之容，惟道是从。道之为物，惟恍惟惚。惚兮恍兮，其中有象；恍兮惚兮，其中有物；窈兮冥兮，其中有精；其精甚真，其中有信。自今及古，其名不去，以阅众甫。吾何以知眾甫之状哉？以此。</p>
<div  align="center"  style="background-color:#007979;clear:both;text-align:center;"> 道经·翼火蛇@genhour.com </div>
<p>“曲则全，枉则直，洼则盈，敝则新，少则得，多则惑。”是以圣人抱一为天下式。不自见，故明；不自是，故彰；不自伐，故有功；不自矜，故长。夫唯不争，故天下莫能与之争。古之所谓“曲则全”者，岂虚言哉！诚全而归之。</p>
<div  align="center"  style="background-color:#007979;clear:both;text-align:center;"> 道经·轸水蚓@genhour.com </div>
<p>希言自然。故飘风不终朝，骤雨不终日。孰为此者？天地。天地尚不能久，而况於人乎？故从事於道者，同於道；德者，同於德；失者，同於失。同於道者，道亦乐得之；同於德者，德亦乐得之；同於失者，失亦乐得之。信不足焉，有不信焉。</p>
<div  align="center"  style="background-color:#007979;clear:both;text-align:center;"> 道经·奎木狼@genhour.com </div>
<p>企者不立；跨者不行；自见者不明；自是者不彰；自伐者无功；自矜者不长。其在道也，曰余食赘形，物或恶之，故有道者不处。</p>
<div  align="center"  style="background-color:#007979;clear:both;text-align:center;"> 道经·娄金狗@genhour.com </div>
<p>有物混成，先天地生，寂兮寥兮，独立而不改，周行而不殆，可以为天地母。吾不知其名，强字之曰道，强为之名曰大。大曰逝，逝曰远，远曰反。故道大，天大，地大，人亦大。域中有四大，而人居其一焉。人法地，地法天，天法道，道法自然。</p>
<div  align="center"  style="background-color:#007979;clear:both;text-align:center;"> 道经·胃土雉@genhour.com </div>
<p>重为轻根，静为躁君。是以君子终日行不离輜重，虽有荣观，燕处超然，奈何万乘之主，而以身轻天下？轻则失根，躁则失君。</p>
<div  align="center"  style="background-color:#007979;clear:both;text-align:center;"> 道经·昴日鸡@genhour.com </div>
<p>善行，无辙跡；善言，无瑕谪；善数，不用筹策；善闭，无关楗而不可开；善结，无绳约而不可解。是以圣人常善救人，故无弃人；常善救物，故无弃物。是谓袭明。故善人者，不善人之师；不善人者，善人之资。不贵其师，不爱其资，虽智大迷。是谓要妙。</p>
<div  align="center"  style="background-color:#007979;clear:both;text-align:center;"> 道经·毕月乌@genhour.com </div>
<p>知其雄，守其雌，为天下谿。为天下谿，常德不离，复归于婴儿。知其白，守其黑，为天下式。为天下式，常德不忒，复归于无极。知其荣，守其辱，为天下谷。为天下谷，常德乃足，复归于朴。朴散则为器，圣人用之，则为官长，故大制不割。</p>
<div  align="center"  style="background-color:#007979;clear:both;text-align:center;"> 道经·觜火猴@genhour.com </div>
<p>将欲取天下而为之，吾见其不得已。天下神器，不可为也，不可执也。为者败之，执者失之。是以圣人无为，故无败；无执，故无失。夫物或行或随；或嘘或吹；或强或羸；或载或隳。是以圣人去甚，去奢，去泰。</p>
<div  align="center"  style="background-color:#007979;clear:both;text-align:center;"> 道经·参水猿@genhour.com </div>
<p>以道佐人主者，不以兵强天下。其事好还。师之所处，荆棘生焉。大军之后，必有凶年。善者果而已，不敢以取强。果而勿矜，果而勿伐，果而勿骄。果而不得已，果而勿强。物壮则老，是谓不道，不道早已。</p>
<div  align="center" id="footer" style="background-color:#AE57A4;clear:both;text-align:center;"> 版权 © GENHOUR.com </div>

<div  align="center"  style="background-color:#007979;clear:both;text-align:center;"> 道经·斗木獬@genhour.com </div>
<p>夫兵者，不祥之器，物或恶之，故有道者不处。君子居则贵左，用兵则贵右。兵者不祥之器，非君子之器，不得已而用之，恬淡为上。胜而不美，而美之者，是乐杀人。夫乐杀人者，则不可得志于天下矣。吉事尚左，凶事尚右。偏将军居左，上将军居右，言以丧礼处之。杀人之眾，以悲哀泣之，战胜以丧礼处之。</p>
<div  align="center"  style="background-color:#007979;clear:both;text-align:center;"> 道经·牛金牛@genhour.com </div>
<p>道常无名，朴。虽小，天下莫能臣。侯王若能守之，万物将自宾。天地相合，以降甘露，民莫之令而自均。始制有名，名亦既有，夫亦将知止，知止可以不殆。譬道之在天下，犹川谷之於江海。</p>
<div  align="center"  style="background-color:#007979;clear:both;text-align:center;"> 道经·女土蝠@genhour.com </div>
<p>知人者智，自知者明。胜人者有力，自胜者强。知足者富。强行者有志。不失其所者久。死而不亡者寿。</p>
<div  align="center"  style="background-color:#007979;clear:both;text-align:center;"> 道经·虚日鼠@genhour.com </div>
<p>大道泛兮，其可左右。万物恃之以生而不辞，功成而不有。衣养万物而不为主。常无欲，可名于小；万物归焉而不为主，可名为大。以其终不自为大，故能成其大。</p>
<div  align="center"  style="background-color:#007979;clear:both;text-align:center;"> 道经·危月燕@genhour.com </div>
<p>执大象，天下往。往而不害，安平泰。乐与饵，过客止。道之出口，淡乎其无味，视之不足见，听之不足闻，用之不足既。</p>
<div  align="center"  style="background-color:#007979;clear:both;text-align:center;"> 道经·室火猪@genhour.com </div>
<p>将欲歙之，必固张之；将欲弱之，必固强之；将欲废之，必固兴之；将欲取之，必固与之。是谓微明。柔弱胜刚强。鱼不可脱于渊，国之利器不可以示人。</p>
<div  align="center"  style="background-color:#007979;clear:both;text-align:center;"> 道经·壁水貐@genhour.com </div>
<p>道常无为而无不为。侯王若能守之，万物将自化。化而欲作，吾将镇之以无名之朴。镇之以无名之朴，夫将不欲。不欲以静，天下将自定。</p>
<div  align="center" id="footer" style="background-color:#AE57A4;clear:both;text-align:center;"> 版权 © GENHOUR.com </div>



 </div>
<p class="one1" ><a href="/index.html" target="_blank" >首页</a></p>
<div  align="center" id="footer" style="background-color:#AE57A4;clear:both;text-align:center;"> 版权 © GENHOUR.com </div>
</div>
<p style="font-size:48px">
&#128512; &#128516; &#128525; &#128151;
</p> 
  
</body>
</html>
